PRAEFATIO.

——-

Libellum compositurus, quo spatio academico decurso littera·
rum studii mei documenta ederem, Sapphus Epistulam mihi
sumpsi tractandam. De ratione, quam inter scribendum secutus
sum, haec potissimum praemonenda uidentur. Simulatque opus
’ aggressus sum intellexi post egregiam Comparettii disputatio-
nem hoc inprimis mihi esse agendum, ut dedita opera tracta-
rem eam partem, quam ille Vir Ol. ut a proposito suo alie·
nam omisisset, id est ut textus recensionem ederem plena et
accurata codicum notitia innixam. Nam cum codices ceterarum
Heroidum, quae Ouidii nomine sunt inscriptae, ee seueritate,
quem haec nostra aetas requirit, a uariis eruditis excussi sint,
neglecta fere iacuit Sapphus epistula, eum quidem in modurn
ut multis locis in dubio uersaremur quid in optimis MSS. esset
traditum. Haud inutile ergo est uisum codices illos, quotquot
exstare comperissem, ornnes diligenter conferre et uarias eorum

lectiones ad singula epistulae uerba adnotare. Mox autern uidi

multos eorum ita esse corruptos interpolatos deprauatos ut ad
textum rite constituendum nullius fere pretii essent habendi.
Quapropter diu multumque haesitaui utrum omnium omuibus
locis lectiones memorarem, an eligerem eos solos qui fide digni
uiderentur, ceteros abicerem. Dubitanti tamen satius est uisum
omues citare, et quia difficillimum est modurn in eligendo te-
nere, et quia plerosque eorum codicum aut prorsus incognitos aut
parurn accurate inspectos uidebam, ideoque omnes publici iuris
facere opus non plane superuacaneum putabam. Iu colligendis

 

